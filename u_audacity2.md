---
layout: page
title: Exercici gravació veu
permalink: /u_audacity2/
---

# Gravació de veu i efectes

Pots descarregar-te aquesta teoria en un fitxer fent clic [ací]({{site.url}}/download/gravacio.pdf)

En primer lloc provarem el volum de gravació. Per això, començarem el mostreig com es veu en la següent figura.

![Començament de mostreig](/resources/imatgesGravacio/mostreig.png)


Hem d'aconseguir que el volum de gravació arribe a -6 dB. En cas de que siga massa alt o baix es regula amb el control de so de gravació

![Volum gravació](/resources/imatgesGravacio/volum.png)

Heu de buscar la cançó "Hola hola com estàs" i baixar-vos-la.

Ara escolteu la cançó i aneu a gravar el primer fragment. En cas que no s'escolte la música de fons mentres graves modifica les opcions de gravació a *Sobregravar*.

>*Hola, hola digueu-me com esteu? Molt bé*
>*I les teues amistats com van? Molt bé*
>*Farem el possible per ser molt feliços.*
>*Hola, hola digueu-me com esteu?*

Per això, hem d'anar al menú **Transport->Enregistrament-> Enregistra una pista nova**

Per comprovar com ha quedat, reproduïu-lo ficant en Silenci, la pista original fent clic en el botó corresponent del panell de la pista.

Seleccioneu la part de la pista original que coincideix amb la vostra gravació.

![Selecció pista original](/resources/imatgesGravacio/seleccio.png)


Anem a eliminar eixa zona amb el menú **Editar-> Eliminació especial -> Silencia l'àudio**.

![Silenci fragment pista original](/resources/imatgesGravacio/silenciat.png)


Ara anem a gravar el corresponent al nostre nom. Has de canviar on fica **nom** pel teu nom.

Fica el cursor darrere del que has gravat abans i

> *Hola **nom** digues com estàs? Molt bé*
>*I les teues amistats com van? Molt bé*
>*Farem el possible per ser bons amics.*
>*Hola, hola **nom** digues com estàs?*

Selecciona el fragment i amb l'eina de temps, mou-lo al final de la cançó.

![Música original amb els dos fragments](/resources/imatgesGravacio/dosfragments.png)


Ara anem a modificar els tres "Molt bé" que apareixen a l'últim fragment.

Selecciona el primer "Molt bé" i anem a canviar-lo de to mitjançant el menú **Efecte-> Canvia l'altura** i canvia des de la nota inicial fins a dos notes més amunt

![Canvi d'altura](/resources/imatgesGravacio/canviaaltura.png)


Selecciona el segon "Molt bé" i anem a canviar-lo de velocitat mitjançant el menú **Efecte-> Canvia la velocitat** i fica-la que vaja al doble de velocitat ficant *Multiplicador de velocitat a 2*

![Canvi velocitat](/resources/imatgesGravacio/canvivelocitat.png)


Per últim, augmentarem el volum del tercer "Molt bé" mitjançant el menú **Efectes->Amplifica** i acceptant els valors per defecte.


